# Κατασκευή Έξυπνου Βοηθού για τη Τάξη

Το project αφορά την κατασκευή ενός έξυπνου βοηθού για τη τάξη υπό μορφή desktop συσκευής. Ο έξυπνος βοηθός μπορεί να συνομιλεί με τον χρήστη στη φυσική γλώσσα, χρησιμοποιώντας cloud-based APIs για speech-to-text, ChatGPT και text-to-speech. Βρίσκεται στην αίθουσα, ώστε να λύνει απορίες και να βοηθάει στην εξοικείωση των δασκάλων και των μαθητών με την έννοια της τεχνητής νοημοσύνης.

Ο βοηθός διαθέτει κάμερα για τη λήψη εικόνων, τις οποίες μπορεί να μετατρέπει και να αξιοποιεί ως πληροφορίες, υλοποιώντας λειτουργίες όπως περιγραφή εικόνας με OpenAI Vision και αναγνώριση προσώπων. Επιπλέον, χρησιμοποιεί το DALL-E για τη δημιουργία εικόνων. Τέλος, διαθέτει οθόνη για την προβολή πληροφοριών όπως captions και AI-generated images.

# Εκπαιδευτικά Οφέλη

1. Εμβάθυνση στη Γλώσσα Προγραμματισμού Python: Οι μαθητές εμβάθυναν στη γλώσσα προγραμματισμού Python, μαθαίνοντας πώς να διασυνδέουν τις εφαρμογές τους μέσω APIs με υπηρεσίες cloud.
2. Επαφή με Λειτουργίες Τεχνητής Νοημοσύνης: Γνώρισαν τις κυρίαρχες λειτουργίες της τεχνητής νοημοσύνης, όπως speech-to-text, text-to-speech, ChatGPT, αναγνώριση εικόνας με OpenAI Vision, δημιουργία εικόνας με DALL-E, καθώς και ανίχνευση προσώπων. Έτσι, απέκτησαν ξεκάθαρη εικόνα των δυνατοτήτων της τεχνητής νοημοσύνης και πώς αυτές μπορούν να ενσωματωθούν σε καθημερινές εφαρμογές.
3. Ηθικά Ζητήματα της Τεχνητής Νοημοσύνης: Προβληματίστηκαν με τα ηθικά ζητήματα που προκύπτουν από την ανάπτυξη της τεχνητής νοημοσύνης και την ενσωμάτωσή της στην καθημερινότητα.
4. Ομαδική Εργασία και Υλοποίηση Μεγάλων Projects: Εργάστηκαν σε ομάδες, αναλαμβάνοντας την έρευνα και την υλοποίηση διαφορετικών υποσυστημάτων, τα οποία στη συνέχεια διασυνδέσαν. Έτσι, έμαθαν να εργάζονται σε μεγάλα projects και σε μεγάλες ομάδες.

# Τεχνικές Πληροφορίες
Πλατφόρμα Προγραμματισμού: Οι μαθητές χρησιμοποίησαν τη γλώσσα προγραμματισμού Python και διασυνδέθηκαν με cloud-based APIs για τις λειτουργίες τεχνητής νοημοσύνης.

Υλοποίηση Λειτουργιών Τεχνητής Νοημοσύνης: Οι λειτουργίες speech-to-text, text-to-speech, ChatGPT, αναγνώριση εικόνας με OpenAI Vision και δημιουργία εικόνας με DALL-E υλοποιήθηκαν μέσω cloud-based APIs.

Εξοπλισμός και Κατασκευή: Η συσκευή του βοηθού περιλαμβάνει κάμερα και οθόνη αφής που είναι συνδεδεμένα σε ένα Raspberry Pi 5. Το σασί του βοηθού τάξης είναι εκτυπωμένο σε 3D εκτυπωτή, δίνοντας μορφή σε ένα ανθρωπόμορφο ρομπότ.

Με αυτό το project, οι μαθητές όχι μόνο αναπτύσσουν τεχνικές γνώσεις και δεξιότητες, αλλά αποκτούν βαθύτερη κατανόηση των ηθικών και κοινωνικών επιπτώσεων της τεχνητής νοημοσύνης. Οι δυνατότητες είναι απεριόριστες και οι μαθητές μας το αποδεικνύουν με ενθουσιασμό!

# Υλικά

Raspberry Pi 5 8Gb 106,95€

Web camera Creative Live! Cam Sync 1080p v2 Web Camera Full HD 31,52€

Waveshare 7inch Capacitive Touch Screen LCD (H) 1024×600 HDMI, IPS 64,99€

Ενεργά ηχεία Creative Pebble Speakers For PC, 4.4 Watt, USB2.0, Black  19,90€

# Επιπλέον Πληροφορίες
Δείτε την παρουσίαση του έργου μας: https://youtu.be/98WUD9jNMd4

Θα βρείτε τη σελίδα του έργου μας: https://openedtech.ellak.gr/robotics2024/robotakia-ai-voithos-taxis/